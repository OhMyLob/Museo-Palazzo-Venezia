Questo frammento di affresco rappresenta il volto di Cristo in posizione frontale, con le spalle scoperte su cui ricadono i lunghi capelli. 
Tradizionalmente attribuito a Benozzo Gozzoli, è stato successivamente ricondotto al “soffice sintetico” tratto artistico  di Beato Angelico, documentato dagli affreschi della cappella Niccolina (unica impresa pittorica romana dell’artista fiorentino sopravvissuta alle distruzioni).