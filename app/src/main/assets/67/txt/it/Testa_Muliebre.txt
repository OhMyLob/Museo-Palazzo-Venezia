Questa testa femminile velata è un raro esempio di scultura medievale a tutto tondo intagliata in un minerale, probabilmente utilizzata come decorazione di una mensola o di un capitello. L’opera risale al primo periodo di attività in Toscana di Nicola Pisano (1245), dopo la sua formazione in Puglia nei cantieri promossi da Federico II di Svevia, dove erano attivi intagliatori di gemme.  Proprio questo tipo di apprendistato e l’abbondanza di pirite in Toscana (isola d’Elba) può spiegare l’inusuale scelta del materiale, comunemente noto come “oro degli stolti” per via dei suoi riflessi color oro. 
La lavorazione del volto trova confronti con sculture che decorano il duomo di Siena, dove Nicola fu attivo alla metà del XIII secolo